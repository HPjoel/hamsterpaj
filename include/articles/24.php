<p>
Hamsterpaj drivs av ett par ungdomar mellan 17 - 22 år, vi är inte vuxna, vi är inte anställda av något stort företag och vi har inga marknadsplaner. Vi gör Hamsterpaj för att det är kul.<br />
När vi startade Hamsterpaj riktade vi oss till killar och tjejer på högstadiet, nu vill vi att alla mellan 13 och 19 år ska surfa på sidan. Ingen av oss som jobbar med sidan har någon lust att vara barnvakt - därför har vi infört en ålderspolicy. Vi vill bara att ungdomar som kan följa regler, reflektera över hur de beter sig och bidra med intressanta tankar ska surfa på Hamsterpaj. De allra flesta som är tolv år eller yngre kvalar inte in i den gruppen.
</p>

<h2>Själva policyn, eller reglerna om man så vill</h2>
<p>
Om du är 13 år eller äldre får du surfa omkring på Hamsterpaj och titta runt. Om du dessutom tror dig kunna följa våra regler och bete dig hyffsat är du välkommen att bli medlem och kommunicera med andra Hamsterpajare.
</p>

<p>
Vi vet att man mognar olika snabbt, det finns exempel på tolvåringar som skött sig utomordentligt här på Hamsterpaj och vi har även sett nittonåringar som uppför sig på gränsen till förståndshandikappat.<br />
Klarar du av att sköta dig så får du bli medlem även om du är under tretton, men håll dig i skinnet!
</p>

<h2>Ett typexempel på varför vi inte vill ha barn här</h2>
<p>
<a href="/traffa/profile.php?id=3">Superjohan</a>, som är chef här på Hamsterpaj befinner sig på Stockholm C och ska strax ta tåget hem till Göteborg. Då ringer mobilen och en kvinna presenterar sig.<br />
Hennes elvaårige son har gjort ett konto på Hamsterpaj, men han har gjort det i sin kompis namn. Nu har hans kompis blivit ledsen i ögat och elvaåringen vill ta bort sitt konto, men han har glömt bort lösenordet.<br />
Då hittar mamman den här texten <em>Är du journalist, polis, skriver en uppsats eller vill försöka sälja grejer</em> på Hamsterpaj, och givetvis ringer hon upp Superjohan, som bara är superhjälte på låtsas, och inte alls hjälper föräldrar.
</p>
<p>
Vi orkar inte med sånt, vi orkar inte med alla bilder på katter, hundar och 50 cent som laddas upp varje dag, vi orkar inte med alla smilies som ungarna skriver tio gånger på rad, vi orkar inte med inlägg i forumet som har lagts på fel ställe, vi orkar inte med kids som skriver "jag förstår inte", vi orkar inte med föräldrar som inte håller koll på sina barn och vi orkar inte med någon moralpanik över att det pratas om sex, hångel och alkohol på en sida riktad till "barn". 
</p>