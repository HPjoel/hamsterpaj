<p>
Tycker du att sexualundervisningen i skolan var dålig, eller berättade inte läraren vad du verkligen ville veta om ditt egna och det andra könets könsorgan?<br />
Den här artikeln kommer inte att handla om hur äggstockarna hänger ihop med livmodern, hur testiklarna gör all sperma, utan vad som tas upp kommer vara sådant som är skönt, vad som gör ont och varför våra könsorgan ser ut som de gör.<br />
Varför är egentligen snoppen sned och är det konstigt med stora blygdläppar? Kan tjejen vara för trång och varför åker inte förhuden tillbaka? Är det något jag borde tänka på? <br />
Vågar du inte fråga någon om de här sakerna men vill verkligen veta?
Ta det lungt, svaren finns här i artikeln för den som är nyfiken!<br />
</p>

<h2>Killens könsorgan</h2>

<h3>Lite småfakta</h3>

<p>
Lite kort och förenklat består killens könsorgan av pungen och penisen, de yttre delarna av killens könsorgan. 
</p>

<p>
Först till penisen, killarnas favoritdel som de gärna skryter om. Det är ingen lång boaorm på tjugofem centimeter som är den vanliga storleken, medellängden är 15.4 centimeter när den står upp även om det ändras lite ifrån år till år. Om du är en tonåring som precis kommit in i puberteten så oroa dig inte om den verkar liten. Hela du, inklusive snoppen, växer fram tills du är tjugo år gammal ungefär. 
</p>

<p>
Som ni vet finns det massa hår runt snoppen. Det börjar växa när man närmar sig puberteten som händer någon gång mellan 11 och 15 års åldern för de flesta, då rösten börjar svänga fram och tillbaka som pendeln på en gammal klocka. <br />
Håret finns till där för att hindra det inte ska bli lika svettigt och för att motverka bakterier. <br />
Det pratas ju massa om att raka bort det könshår, och att göra det är ett personligt val. En del säger att det är mer hygeniskt medan andra säger att det är för att det ser bättre ut. Men oavsett av vilket skäl man än gör det så finns håret där för att göra nytta, att hindra för mycket svett och bakterier. Men om man  är bra på att tvätta så är det inte någon större fara, för snoppen kommer inte att trilla av bara för att man har rakat bort håret runt den. Slutsatsen då: Raka bort det om du vill, men det är absolut inga krav på det!
<p>

<p>
En del killar har märkt att förhuden, skinnet över ollonet, kan vara lite för litet och det går inte att dra tillbaka utan att det gör ont. Inga problem, förhuden kommer att växa och bli större så att den drar sig bakåt av sig självt ju mer snoppen växer under puberteten och därefter. Men börjar det bli problem, det gör ont, och du är rätt gammal så är det en riktigt bra idé att gå till Ungdomsmottagningen. De kommer att ge dig kortison som gör att förhuden går att dra tillbaka. Och ett litet tips här, använd inte för mycket tvål så att det blir irriterat runt ollonet. Ljummet vatten räcker oftast för att rengöra.
</p>

<p>
Något som många undrar över är varför i all världen är snoppen sned åt sidan ibland. Det beror på att snoppen har svällkroppar (en sorts avlånga ballonger) i sig, det är de som fylls med blod så att man får stånd. Det är en naturlig variation att en av svällkropparna är större än den andra, vilket gör att snoppen kan vara sned åt vänster eller åt höger. Det kanske ser konstigt ut i vissas ögon, men det är inget som gör dig onormal, för det riktigt vanligt om det är under en trettio graders vinkel, det kommer heller inte att påverka hur bra du kommer att vara i sängen var lugn.
</p>

<p>
Något som många gånger oroat killar är vad i all världen är de där prickarna på snoppen vid ollonet är för något. Det är inte en könssjukdom, det är körtlar, mestadels talgkörtlar. Killarnas könsorgan har inget fett under huden så allt underliggande syns, till exempel ådror, körtlar och hårsäckar. Om det är knottrigt så betyder det ingenting, det är körtlarna. De kan vara stora som små nålhuvuden med några få här och där till, att hela förhuden är knottrig och det finns lite större körtlar som ser ut som fläckar, allt i färger från vitt till gulvitt.
</p>

<h3>Känsliga ställen</h3>

<p>
Vad som är skönt för killar runt könsorganet och något man borde tänka på? Ja, något som inte många tänker på men som är riktigt viktigt, killens snopp behöver också vara våt för att det ska bli skönare men också för att det inte ska göra ont. Om man har sex för hårt eller inte är försiktig när man onanerar kan till exempel strängen gå av, så tänk på att ta det lungt eller använd någon vätska! Blir väldigt lätt för mycket friktion annars, och torr hur spricker lättare.
</p>

<p>
Det som är allra vanligast och skönast för en kille på snoppen är ollonet. Det är ungefär lika känslig som klitoris på tjejen. Precis som med klitoris på tjejen ska man vara rätt försiktig med ollonet för det gör ohyggligt ont att få sår och liknande på det. Däremot kan man försiktigt röra vid det, smeka eller klämma eller hur man nu än vill, bara man inte går till överdrift så att man skadar det.
</p>

<p>
Under ollonet finns det också en sträng som håller fast förhuden. Strängen på ollonet kan gå av om man onanerar för hårt eller när man har sex utan ordentligt glid, men den kommer att läkas efter ett tag. Det kommer att blöda en hel del men det är inte farligt om den skulle gå av. Så var försiktiga med den men kom ihåg att den är känsligare än resten av ollonet och det är skönt för killen om den försiktigt berörs.
En annan skön grej vid killens könsorgan är något som kallas för prostatan. Den sitter ungefär mellan pungen och analen, och stället kan kallas för killens g-punkt. Man kan nå samma punkt genom analen men endel killar tycker absolut inte om att man rör där. Så istället kan man trycka bakom pungen där och det blir extremt skönt för killen.
</p>


<h2>Tjejens könsorgan</h2>

<h3>Lite småfakta</h3>

<img src="http://images.hamsterpaj.net/article_illustrations/sex/pussy_1.jpg" style="float: right; border 1px solid #565656; margin: 8px;" /> 

<p>
För att göra det lite enkelt kan vi väl börja på utsidan. Tjejens könorgan kan framstå som rätt underligt med allt som finns där men det är inte så knepigt.<br />
Vi har högst upp venusberget, där det mesta av könshåret sitter. Det ser väldigt olika ut ifrån person till person; stort, smalt, litet eller bulligt då det består av fettvävnader men det är inget konstigt med att det ser annorlunda ut. Det finns också gott om nervändar där som är känsliga för tryck och beröring, så glöm inte bort det.
</p>



<p>
Självklart finns det könshår runt tjejens könsorgan också. Det fyller samma funktion som killarnas könshår, att förhindra bakterier, svampinfektioner och göra något åt svett. Det brukar talas om att raka bort det, och det är inget farligt om man vill göra det. Det är ett personligt val men man får sköta hygienen ordentligt om man gör det. Till exempel ha på sig bomullstrosor, undvika string och försöka lufta ibland och undvika stark tvål. Så det är inte farligt alls att raka bort det, förutsatt att man kan hantera en rakhyvel och håller på hygienen förstås, men det gäller oss alla oavsett vilket.
</p>

<p>
Nedanför venusberget så hittar man de yttre blygdläpparna. Det brukar vara många oroliga frågor om det är normalt om de är stora, om de hänger ned lite eller om de inre blygdläpparna ska synas utanför och om det ska vara ljust eller mörkt till färgen. Vi går tillbaka till början. Tjejers könsorgan är lika olika som folks utseenden så det finns inget "så ska det vara". De ska se olika ut så jämför inte med bilder om det ser annorlunda ut för egen del, det är inget fel på det. De brukar variera till färgen, rött, violett till gulbrunt, och blir mörkare ju äldre man bli, och särskilt när man blir upphetsad. Det är ju massa blod som kommer dit och får blygdläpparna att sära på sig och får dem att bli större. Så om allt finns där så är det rätt!
</p>

<p>
Längst ned har vi mellangården där blygdläpparna går samman. Det många inte vet är att det är en extremt känslig och skön punkt att smeka, då det finns fullt av blodkärl och nervändar samlade där.
</p>

<img src="http://images.hamsterpaj.net/article_illustrations/sex/pussy_detail.jpg" style="float: right; border 1px solid #565656; margin: 8px;" /> 

<p>
Tittar man på insidan så kommer de två jättevanliga frågorna. Var i all världen sitter g-punkten och kan vaginan vara för trång?
Vaginan är töjbar och den blir längre när tjejen blir upphetsad, och den har också eget glidmedel som mjukgör och ger glid så att inget skadas. Så om tjejen är våt nog och tillräckligt upphetsad, kan man föra in ett finger eller snoppen utan att det blir för trångt. Nyckelorden är sakta och vått! Alltså kan tjejen inte vara för trång, men däremot inte tillräckligt redo. Ett långt förspel och glidmedel löser problemet.
</p>

<p>
Och så g-punkten. Det brukar vara väldigt olika svar på var den sitter och hur man hittar den. Den sitter 3-6 cm in i vaginan uppe i "taket", mot venusbergets håll det vill säga, men den är svår att hitta om inte tjejen är upphetsad. Den känns lite som ett skrovligt område, det är lite knottrigt så att säga, där den sitter. Den är inte som klitoris och reagerar inte lika mycket på beröring, utan istället på tryck. Något som inte är ovanligt är att tjejer får känslan av att bli kissnödiga, även om de nyss varit på toaletten, då g-punkten stimuleras för den sitter alldeles under urinblåsan.
</p>

<p>
En sak som är värd att nämna är livmodertappen. Tjejens vagina kan bli för kort i endel ställningar och killens penis kommer då för djupt in, och då kan det hända att man träffar livmodertappen. Det hugget av smärta långt inne som ibland kommer är då man har sex är när något stött emot livmodertappen. Det behöver inte vara något som har gått sönder, men det är inte alltid så behagligt när det händer.
</p>

<h3>Känsliga ställen</h3>

<p>
Det allra viktigaste är klitoris, knappen för njutning. Jättemånga tjejer behöver få den smekt för att få orgasm men den är oerhört känslig så man får vara försiktig med den. En bra tumregel är att man börjar med att röra vid den på utsidan, genom skinnet över den, hälften så hårt och hälften så fort som man tror att man borde göra till en början och sedan pröva sig fram tills det blir bra och sedan röra den direkt. Annars kan njutning bli smärta och det är inte meningen!<br />
Det är också viktigt att det är vått. Det kan bli friktion som irriterar och gör ont om det inte är vått nog så tänk på det! <br />
Likadant gäller det när man har sex eller onanerar med fingrarna i vaginan, pullar dvs. Är det inte vått nog kan man skada slemhinnorna och göra dem irriterade, vilket gör att det svider en hel del.
Självklart finns också många andra känsliga ställen och sådana som kan göra ont. Klitoris är inte det enda som är känsligt såklart, till exempel blygdläpparna har också massa nerver som säger till hjärnan att det är skönt. Att testa sig fram är väldigt nyttigt, då alla tycker om olika saker.
</p>

<p>
Så en snabb sammanfattning av nyckelorden: <strong>försiktighet och väta!</strong>
</p>


<h2>Några tips på vägen</h2>

<p>
Avslutningsvis kommer några bra tips på vägen, var väldigt försiktig med naglarna runt könsorganen. Att riva till gör rejält ont då könsorganen har fler nerver än det finns bultar i Ölandsbron som kommer att skrika, det gör ont! Lite manikyr har aldrig skadat någon, så fila naglarna!
Värt att tänka på, att trycka på nedre delen av magen där urinblåsan sitter är inte heller så bra. Om en kille blir kissenödig gör det att han kan få utlösning mycket fortare. Och att springa på toa mitt i akten brukar inte vara så sexigt.
Ett annat väldigt bra tips, att pröva sig fram för att ta reda på vad som känns skönt är bäst då vi alla är så olika och man själv vet mest om sin egna kropps känsliga ställen!
</p>

<p>
Jag vill sammanfatta denna artiklen med säga två saker; försiktighet och pröva sig fram! Könsorganen är en källa till något som är skönt och väldigt naturligt. Att de kan se annorlunda ut än andras beror på att vi inte ser ut som någon annan heller, så varför borde då könsorganen se likadana ut?
Förhoppningen är att den artikeln tog upp sådant som inte nämnts under sexualundervisningen och som kompletterar det tråkiga med något som man har nytta av.
</p>