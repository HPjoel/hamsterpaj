<h2>eller vuxnas sexuella kontakter med barn över nätet</h2>

<p>
Det är inte roligt, det är inte heller någon överraskning för de flesta av er att det finns vuxna som försöker skapa kontakter med barn/ungdomar i sexuella syften, vi kan kalla dem vuxengrisar,
</p>

<p>
Många av dessa vuxengrisar gillar internet, då det innebär en i princip obevakad kontaktyta för dem. Här kan de hålla på med sina trix lite hur som helst.
</p>

<p>
Internet är den del av vår vardag och präglar våra liv i allt större utsträckning, vad vi gör, vem/vilka vi umgås med och så vidare. Det är därför ganska alarmerande att 70% dvs. 7 av 10 unga internetanvändare aldrig fått någon information i skolan om faror och risker med internet. (Om nu någon lärare läser denna artikel så förstår ni att det finns mycket att arbeta med i  skolan kring dessa frågor)
</p>

<p>
Med denna lilla artikel vill jag berätta lite om hur dessa vuxengrisar håller på. Kan jag påverka er och förhindra åtminstone en ny vuxengrisattack så är jag mer än nöjd!
</p>


<h2>Hur gör dessa grisar för att lura er då?</h2>

<ol>
<li>
<h3>Genom &#8221;vänskap&#8221; och &#8221;kärlek&#8221;, jaha vadå?</h3>
<p>
Genom att få dig att tro att du är kär i honom (vuxengrisen). Kontaken byggs upp under lång tid, ibland flera år &#8211; offret, du, uppmanas efter en tid att åka och hälsa på vuxengrisen &#8211; vuxengrisen kan då till exempel säga till dig: -Säg till dina föräldrar att du sover över hos en kompis!
Varning &#8211; varning &#8211; varning &#8211; varför mörka?
Varför kan inte &#8221;killen&#8221; (dvs grisen) sova över hos dig, träffa dina kompisar och dina föräldrar. Nä, hur skulle det se ut: - Mamma kom och hälsa på &#8221;Greenday 4-ever, 19&#8221;, som i själva verket är &#8221;Rune, 47&#8221;.
</p>

<h3>Hur skall du göra då?</h3>

<p>
Var försiktig med att &#8221;släppa någon in på livet&#8221;. Den som viskar ljuger &#8211; den som vill styra era samtal till mer privata forum, t.ex. mobiltelefon kan manipulera och lura dig lättare. T.ex. &#8221;...berätta inte för någon om oss, lova!&#8221;
Hur låter det egentligen?
Således lämna inte ut: mob. nr., hemadress, hemtelefon osv. Lämna inte heller ut några &#8221;privata&#8221; foton eller filmer. 
</p>
</li>

<li>
<h3>Löften om modelljobb</h3>

<p>
Vuxengrisen ljuger ihop en smickrande historia om att: &#8221;...du är så snygg, jag skall hjälpa dig att bli fotomodell&#8221;.
Sorry, killar och tjejer modellvärlden fungerar inte så, modellagenturer har inte folk som surfar runt i bildgallerier på communities för att hitta blivande världstjärnor. Glöm det! Allt sånt snack är ljug!!
</p>
</li>

<li>
<h3>Erbjudande om betalning för sexuella tjänster.</h3>

<p>
Jaha här är det ju raka puckar, men nej, det är förbjudet! De pengar du eventuellt får ger dig skador, både mentalt och fysiskt som du får bära resten av livet. Anmäl vuxengrisen istället!
</p>
</li>
</ol>

<strong>Var medveten, då ökar dina chanser att inte drabbas!</strong>

<h3>Ungefär så här går en vanlig vuxengris tillväga:</h3>

<p>
Kontakten börjar på ett &#8221;chattforum&#8221; eller ett liknande helt öppet forum.
Samtalen är oskyldiga om t.ex. film och musik. Efter ett tag styr vuxengrisen in samtalen på mer personliga och intima frågor och försöker samtidigt styra över samtalen från allmänna till mer privata chattar t.ex. MSN, mobiltelefon och webbkamera &#8211; därmed blir umgänget mer privat, intimt och framförallt kontrollerat av den vuxne. Det är också nu som lagbrotten/övertrampen börjar. Vuxengrisen övertalar offret att skicka sexuella bilder på sig själv, innan de stämmer träff med varandra. Dessa första bilder kan sedan användas i utpressningssyfte när offret vill avbryta relationen. Vuxengrisen kan också hota sig till fler bilder &#8211; om du inte skickar fler bilder så kommer jag hem till dig! Eller liknande.
</p>

<h3>Vilka är det som råkar illa ut?</h3>

<p>
De flesta är tjejer och extra tragiskt är att det är tjejer som inte har så många kompisar, är lite utanför eller till och med mobbadei skolan. Varför &#8211; jo just  den gruppen är mest påverkbar för smicker och förtroliga samtal!
</p>

<p>
Var medveten, var försiktig &#8211; prata med andra kompisar, föräldrar och lärare om vilka du träffar på nätet.
</p>

<p>
Jag vill också uppmana lärare och vuxna (däribland vuxna lärare) att beställa följande skrift, som jag själv hämtat information från.
</p>

BRÅ Rapport 2007:11 Vuxnas sexuella kontakter med barn via Internet. 

<p>
Jag vill också tillägga att jag egentligen inte har något emot grisar, riktiga grisar.
</p>

Fredrik Granhag