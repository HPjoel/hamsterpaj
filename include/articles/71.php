<p>
Alla har väl sett Steve? Snubben som är importerad från Megadomain som ständigt dansar så glatt i övre högra hörnet på Hamsterpaj? Han dansar nästan alltid. Även när allt går skit så dansar han sin underbara dans. Allt är frid och fröjd. Eller ja, tills vi får in en omogen användare som hittar en skum pistol på sidan, ställer in siktet på söta lilla Steve, som fortfarande dansar så glatt. Pang säger det, så har vår omogna användare skjutit Steve. Den jäveln!
</p>
<br />
<p>
Hamsterpaj tar skada av dessa omogna användare. De förstör för alla, även om Steve återuppstår så kommer inte alla andra användare som försvunnit från Hamsterpaj att återuppstå. Hamsterpaj förlorar greppet, moralen sjunker, det känns som om Steve dansar sin sista vals.
</p>
<br />
<p>
Men så ska det inte vara! Jag hoppas att ni med mig kan säga att det finns en anledning till att ni hänger på Hamsterpaj. Men kanske börjar den anledningen tyna bort idag. Lätt sagt att sidan var bättre för något år sedan. Innan alla ändringar, ja, det skulle vi kunna säga. Vi skulle kunna gå tillbaka till samma sida som vi hade då. Men den skulle säkert kännas ännu mindre lockande. Varför? Jo för att Hamsterpajs användare har ändrats. Och de administrationsverktyg som fanns på den tiden skulle inte räcka för att styra upp vår nya medlemskrets, sorgligt nog.
</p>
<br />
<p>
Nu gör inte det att vi ska tro att loppet är kört och Hamsterpaj seglar ner i internets avgrund tillsammans med sökmotorer som Altavista och communities såsom Lunarstorm. Loppet är inte kört, inte ännu i varje fall.
Kan du tänka dig en glädje när du är inne på Hamsterpaj? Ja, ett nytt GB, vem kan de vara ifrån, vad intressant! Eller du går in och tänker; hoppas någon har svarat i min tråd om den nya FRA-lagen. Jag kan tänka mig den glädjen. Steve, han lever med den glädjen. Steve peppar oss till att driva vidare med sidan. Var dag som går, allt snack i forumet om att Ordningsvakter inte sköter sina jobb osv. Det är Steve som drar oss igenom det.
</p>
<br />
<p>
Men vi som driver sidan måste vara roliga, alltid vara kvicka i sinnet. Inga mer tråkiga inlägg från webbmastern, han ska bli en rolig typ. Ordningsvakterna ska skriva lite bättre texter när de tar bort inlägg, med glimten i ögat. För vi ska inte vara jätteseriösa här. Ungdomar är inte gjorda för att vara seriösa. Men i forumet, speciellt debattdelen, där är vi seriösa. För det hör till. Mellan himmel och jord, där kan vi snacka mera skit och vara lite mer avslappnade, lite som det ska vara. Men då ska vi skriva lite längre meddelanden och inte bara upprepa saker för att få jättemånga inlägg i forumet, så man känner sig 1337 Elite.
</p>
<br />
<p>
Men vad är då egentligen Hamsterpaj-stämningen? Ja, det vet jag inte. Den har funnits här på Hamsterpaj. Men den har försvunnit. Den gav alla medlemmar förmågan att vara avslappnade och ha kul, men ändå utan att gå över gränserna. Såsom Steve, han skulle aldrig göra något dirty move. Han är skarp!
</p>
<br />
<h2 style="margin-bottom: 0;">
Snälla, låt nu Steve dra med er också. Njut av Hamsterpaj som sida! Låt dig inte störas av det knäppa folket som härjar i forumet, du är bättre än så!
</h2>
