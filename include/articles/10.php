<p class="ingress">
Byz eller Andreas Byström som han egentligen heter är killen bakom låtarna "Do you wanna fuck", "Hey där" och "Karatefylla". Han började med några internetsläpp på skoj men satsar stort nu tillsammans med sitt skivbolag.
Vi blev inbjudna till en riktig karatefylla i Stockholm, så jag Johan satte mig på tåget upp för att träffa en av mina favoritartister!
</p>

<h2>Själva intervjun</h2>
<p>
Jag, Nafs och  Frekso glider in på Clara på Drottninggatan strax före fem. Ingen som jobbar där vet vart Byz är eller när han kommer. Nån tror han skulle komma dit vid åtta. Men efter några minuter kommer det in en kille i alldeles för stor keps och med ett par kompisar i för stora tröjor. Byz och Flip Side Procutions.<br />
Vi hälsar, tar en öl och börjar snacka, mest om allt möjligt. Trevlig kille den där Byz, jordnära och lätt att prata med. Efter en stund halar jag upp mitt häfte med frågor.
</p>

<h3>När började du med musiken?</h3>
<p>
Öhm, jag spelade in första låten för ett par år sen, den hette "For the shit". Du har nog inte hört den, men det kanske är lika bra det. Den är ingen höjdare precis. Men den är lite kul att lyssna på. Man hade sån fucked up attityd liksom. Allting handlade mycket om <em>yeah yeah här är vi</em>.
</p>

<h3>Men nu? Skivbolag och grejer?</h3>
<p>
Ja, jag har ju skrivit på för Warner nu. Vi har ju hållt på med musiken nu hela hösten - jättehärligt! Sen är det ju så att vi gör allting själva, produktion av musiken, skivfodral, hemsida och så där. Det är jag och mina kompisar som gör det, allting som kretsar runt Byz gör vi.

</p>

<h3>Nu undrar jag här, vad tycker lilla mamma om det här?</h3>
<p>
Hon är ju jättestolt!
Jag kommer ihåg, det var väl två somrar sen, hon och hennes man var nere i Turkiet, och så fick jag ett mess... Fan, jag tror till och med jag har det messet kvar, vänta jag ska kika [Tar upp mobilen och börjar leta]... Här är det!<br />
<em>"Hej Ante! Ligger vid poolen och ur högtalarna hörs din låt "Do you wanna fuck". Sanslöst kul! Kram från en stolt mor"</em><br />
Hon har inga problem med texterna, det är ju hon som har uppfostrat mig, det är med glimten i ögat.
</p>

<h3>Känner tjejer igen dig ute på stan och på krogen och så?</h3>
<p>
Ja, det beror ju på vart man är nånstans. I Sala känner alla igen mig och Västerås händer det också, men här i Stockholm är jag inte så känd.
</p>

<img src="http://images.hamsterpaj.net/byz/byz_spelning.jpg" style="float: left; margin: 10px;" />

<h3>Vad händer om du blir som Darin? Är du rädd för det?</h3>
<p>
Verkligen! Det är det värsta jag vet!
Jag tycker det är lite jobbigt med att vara känd, jag tycker det är kul när folk kommer fram och hälsar och visar sin uppskattning. Men det är skönt att kunna vara anonym, nu kan man ju inte supa ner sig... Ja, du förstår vad jag menar ;) Nu måste man ju tänka lite längre.
</p>


<h3>När vi pratar Darin, har du funderat på att söka till Idol?</h3>
<p>
Nej, asså det där... Nej, fan aldrig, då slutar jag hellre med musiken.
Jag tycker faktiskt att Idol är ett jättebra program för människor som känner att dom behöver synas och höras och har som sin största dröm att bli känd. Eller för människor som har talang men som aldrig blir uppmärksammade, då är Idol ett jättebra verktyg.
</p>

<h3>Vi har en som heter Cordis här på Hamsterpaj som undrar om du inte tycker att det är lite pinsamt att sjunga "Do you wanna fuck"?</h3>

<p>
Näe, inte alls.
Jag tycker att det ligger så mycket självdistans och humor bakom den där texten "Do you wanna fuck", så det känns inte dumt. Men däremot, hade det varit på svenska... Vill du knulla? Då hade jag nog inte velat stå och skrika det till massa sextonåringar.
Lite senare under intervjun avslöjar Andreas att låten är skriven till en tjej, som han verkligen ville ha sex med, fast hon vet inte om det. Och om dom hade sex? Jodå, dom blev tillsammans.
</p>

<h3>Nu har ju ditt skivbolag bjudit hit oss på en karatefylla. Men, receptet på karatefylla, hur får man till den?
På din hemsida står du med en flaska som ser ut som saranoff. Behöver man det?
</h3>
<p>
Saranoff, är det fulspriten ni har nere i Göteborg? Det är nog inte den flaskan jag håller i, det är nåt annat. Men det är riktig fulsprit, det är det.
Man behöver inte fulsprit för en karatefylla, man kan få karatefylla på Cristal om det skulle vara så (Champagne, 1800kr/L på systembolaget).
Fast Karatefylla är inte ett tillstånd, det är mer ångesten dagen efter. När man sitter dagen efter och är deprimerad över vad som hände kvällen innan.
Jag har hört att karatefylla fanns innan jag gjorde den här låten. Det är liksom ett uttryck för dagen-efter-ångesten.
</p>

<h3>Sist nu då innan du får gå upp och göra din soundcheck. I ärlighetens namn, hur mår levern?</h3>
<p>
Den lever, men det är nog inte mer än så :P
</p>

<h2>Spelningen på kvällen</h2>

<p>
	Efter en smaskig middag och lite förfest hemma hos Frekso åker vi ner till Clara igen för att se Byz live. Han blir försenad nån timma, men stämningen är på topp och det är mycket folk där. Mina batterier i kameran tog nästan slut under intervjun, så jag lyckades inte få så många bilder, tyvärr. Om inte <a href="/traffa/profile.php?id=16">Dannoo7</a> hade vart så snål med systemkameran hade vi fått grymma bilder. Skriv och klaga på honom!<br />
	Själva spelningen var riktigt schysst, fast dom körde lite för få låtar, kunde gott kört tio till tycker jag :)
</p>
