<strong>Al Gores domedagsfilm ”En obekväm sanning” har fått ett stort genomslag. Så har också budskapet förts fram vid påkostade och energikrävande galor världen över.</strong>
<p>
Filmen är en mycket känsloladdad historia, där Gore inte drar sig för att utnyttja sjuka eller avlidna familjemedlemmar för att försätta publiken i rätt sinnesstämning. Det hindrade inte en brittisk domstol från att slå fast att filmen innehåller nio allvarliga sakfel, som måste påpekas för att filmen skall få visas i brittiska skolor. (1.)
</p>
<img src="http://images.hamsterpaj.net/article_illustrations/isbjornar.jpg" style="float: right;" />
<p>
Filmens budskap om en global temperaturhöjning baseras som bekant på en rapport från FN:s klimatpanel IPCC. Denna panel domineras av meteorologer och biologer, som bara tagit hänsyn till de senaste ca 150 åren och utifrån detta låtit datorerna sia om den kommande klimatutvecklingen. Den andra rapporten, 1996, har också kritiserats för att ha censurerats och tillrättalagts av huvudförfattaren Ben Santer (från amerikanska regeringens Lawrence Livermore National Laboratory). (2.)</p>
<h2>Varma och kalla perioder har växlat förr</h2>
<p>
Under de senaste två miljoner åren har jorden upplevt kanske 20 istider, som varat ca 100 000 år vardera, däremellan varmare perioder om ca 10 000 år. Vår nuvarande värmeperiod, holocen, har varat kring 11 000 år och långsiktigt går vi mot kallare tider. Den s.k. lilla istiden från medeltiden och framåt tog slut i mitten av 1800-talet, när också regelbundna temperaturmätningar startade. Att temperaturen har höjts sedan dess skall vi vara glada för. Under holocen har värme och kyla växlat mellan norra och södra Atlanten. (3.) Grönlandsisen minskar i utkanterna, men växer i inlandet. I västra Antarktis minskar isen, medan den växer i de östra delarna.
</p>
<p>
Däremot har inte den globala medeltemperaturen ökat sedan 1998, vad Gore än påstår. De temperaturmätningsanordningar som flyter runt i världshaven och regelbundet läser av temperaturen på olika nivåer, har inte heller kunnat konstatera någon temperaturhöjning. (4.) Helt riktigt är dock att koldioxidhalten i luften ökat. Den brukar göra det ca 800 år efter en global värmebölja, vilket stämmer väl med den senaste, när vikingarna odlade på Grönland.
</p>
<h2>Forskarna är inte eniga</h2>
<p>
Påståendet att världens forskare står enade bakom Gores budskap är inte sant. Det finns gott om oliktänkande och flera har lämnat IPCC. (5.) Nyligen har dessutom mannen bakom påståendet att global uppvärmning orsakar fler och starkare stormar ändrat sig. Den senaste spådomen från hans dator visar att stormarna totalt kommer att minska. (6.)
</p>
<p>
Många forskare menar att solen har den största betydelsen för klimatet på jorden. Vad som oroar idag är avsaknaden av aktivitet hos solen, de så kallade solfläckarna. Ryska forskare har en tid varnat för en kommande liten istid och nu har även australiensiska forskare utfärdat en sådan varning. (7.)
</p>
<img src="http://images.hamsterpaj.net/article_illustrations/three.jpg" />
<h2>Vilka är Al Gores egentliga motiv?</h2>
<p>
Så varför håller Gore på som han gör? Det handlar knappast om något miljösamvete, eftersom han lever på stor fot och har en elförbrukning som är 20 gånger genomsnittsamerikanens. (8.) Jag vill minnas att han i filmen berättar om en av sina gamla collegelärare, som intresserade sig för koldioxiden som växthusgas. Gore spann vidare på det intresset, men satte sig inte så mycket in i frågan att han förstod att temperaturhöjningarna går före den ökade koldioxidhalten, inte tvärt om. Han vägrar konsekvent att delta i klimatdiskussioner, vilket kanske inte förvånar. Hans uppdrag var inte att höja kunskapsnivån, utan att föra ut ett budskap. 
</p>
<p>
Den som har ett uppdrag har också en uppdragsgivare. Vill man ta reda på vem det är, kan man börja med att titta på motiven. Dessa i sin tur kan man ana sig till genom att se på konsekvenserna av doktrinen om global uppvärmning.
</p>
<p>
Miljölarm har kommit tidigare alltsedan Rachel Carsons ”Tyst vår” (1962). Men aldrig har de tagits emot med så öppna armar av politikerna, utan snarare har man kämpat i motvind för att göra sig hörd. T.ex. lämnas kritiken mot genmodifierad föda ohörd på många håll. I EU smygs GMO in som försöksodlingar. För andra året i rad slås nu bisamhällen ut genom massdöd hos bina i framför allt USA och man misstänker genmodifierad gröda som orsaken. En världsomfattande utveckling av detta fenomen skulle verkligen kunna hota mänsklighetens överlevnad, men är inget som uppmärksammas. (9.)
</p>
<h2>Miljön skulle kollapsa redan år 2000</h2>
<p>
1972 gav Romklubben ut ”Limits to Growth”. Den handlade om befolkningstillväxten på jorden och visade med hjälp av dataprogram att en fortsatt befolkningsökning skulle medföra en global miljökollaps år 2000. Det där låter bekant. Även IPCC bygger ju sina förutsägelser på dataprogram. När det gäller Romklubben, kan vi konstatera att även om det finns mycket att göra för miljön, så har den inte kollapsat. Det visade sig också att Romklubbens dataprogram byggde på felaktigheter, det hade rent av konstruerats för att ge det önskade resultatet.
</p>
<p>
IPCC:s senaste rapport, 2007, föregicks av ett politiskt utlåtande, där man skrev att den vetenskapliga rapporten bara skulle ändras för att stämma överens med den politiska. D.v.s. man fattar ett politiskt beslut och fabricerar därefter ”vetenskapliga” bevis som stöd för detta. (10.)
</p>
<h2>En väckarklocka</h2>
<p>
Efter att människor medvetandegjorts om sina ”ekologiska fotavtryck” talas det alltmer om en internationell koldioxidskatt, likt den Sverige redan har. I Hamsterpajs forum startades för en tid sedan en diskussion , där man förde fram en världsdiktatur som en lösning på den globala uppvärmningen. Det är tyvärr inte bara en tanke från en svensk tonårshjärna. Ordföranden för det mäktiga CFR i USA menar att den statliga suveräniteten måste förändras och en världsregering måste skapas för att bekämpa global uppvärmning likaväl som terrorism. Storbritanniens Gordon Brown har fört fram liknande tongångar. (11.)
</p>
<img src="http://images.hamsterpaj.net/article_illustrations/usa.jpg" style="float: right;" />
<p>
Nu har vi kommit någonstans. Terrorism och global uppvärmning är de två propagandanummer som har saluförts internationellt på 2000-talet. Den som alltid tror överheten om gott, auktoritetsbunden kallas det, fogar sig naturligtvis och är tacksam att några tar hand om frågorna ”för allas vårt bästa”.
</p>
<p>
Vi andra har inte undgått att se att det finns en omfattande och seriös kritik mot båda företeelserna. Ändå kan de kännas för abstrakta för att man skall engagera sig, i synnerhet i vår tid när politiskt engagemang inte står på dagordningen. Då kan vi i Sverige tacka vår regering för att den har lyckats väcka ungdomar. En världsregering som smygs på folk uppifrån, behöver naturligtvis kontrollera medborgarna, ett fenomen som kan studeras på varje toppstyrd arbetsplats. Därför får vi FRA-lagen, som tack och lov även fungerat som en väckarklocka. 
</p>
<em>Så vilka är Al Gores uppdragsgivare? Naturligtvis kan jag inte peka ut några personer, men organ att hålla ögonen på är:</em><br />
<strong>Bilderbergergruppen </strong>
<em>(privat, bildad 1954)</em>
<br />
<strong>Trilaterala Kommissionen </strong>
<em>(privat, bildad 1973 för samarbete Amerika-Europa-Japan)</em>
<br />
<strong>Romklubben </strong>
<em>(global tankesmedja, bildad 1968)</em>
<br />
<strong>CFR-Council on Foreign Relations </strong>
<em>(USA, privat, bildad 1921, har nära anknytning till David Rockefeller Studies Program)</em>
<br /><br />
<em><strong>Tillägg:</strong>  Gordon Brown har dessutom nyligen väckt uppmärksamhet för sin dubbelmoral och bristande trovärdighet under årets G8-möte. På mötets första dag satte han i sig en sex-rätters lunch och en åtta-rätters middag, dessförinnan uppmanade han vanligt folk att vara återhållsamma och sluta slösa med mat för att bekämpa de stigande matpriserna. (12.)</em>
<ol>
	<li><a href="http://www.telegraph.co.uk/earth/main.jhtml;jsessionid=XOOUR5KVPQRKJQFIQMFCFFWAVCBQYIV0?xml=/earth/2007/10/11/scigore111.xml">http://www.telegraph.co.uk/earth/main.jhtml;jsessionid=XOOUR5KVPQRKJQFIQMFCFFWAVCBQYIV0?xml=/earth/2007/10/11/scigore111.xml</a></li>
	<li>
		Fred Singer, Dennis Avery: Unstoppable  Global Warming. 2007.<br />
		<a href="http://www.telegraph.co.uk/earth/main.jhtml?xml=/earth/2007/11/04/eaclimate104.xml&page=1">http://www.telegraph.co.uk/earth/main.jhtml?xml=/earth/2007/11/04/eaclimate104.xml&page=1</a>
	</li>
	<li>
		<a href="http://wattsupwiththat.wordpress.com/2008/03/16/you-ask-i-provide-november-2nd-1922-arctic-ocean-getting-warm-seals-vanish-and-icebergs-melt/">http://wattsupwiththat.wordpress.com/2008/03/16/you-ask-i-provide-november-2nd-1922-arctic-ocean-getting-warm-seals-vanish-and-icebergs-melt/</a>
		<br /><a href="http://www.sciencedaily.com/releases/2007/04/070428170229.htm">http://www.sciencedaily.com/releases/2007/04/070428170229.htm</a>
	</li>
	<li>
		<a href="http://www.nationalpost.com/opinion/columnists/story.html?id=8926a1d3-f43f-4f8b-811d-0a0daa3e1012&k=39580">http://www.nationalpost.com/opinion/columnists/story.html?id=8926a1d3-f43f-4f8b-811d-0a0daa3e1012&k=39580</a>
		<br /><a href="http://www.prisonplanet.com/articles/april2008/040408_cools_off.htm">http://www.prisonplanet.com/articles/april2008/040408_cools_off.htm</a>
		<br /><a href="http://www.scrippsnews.com/node/32821">http://www.scrippsnews.com/node/32821</a>
	</li>
	<li>
		<a href="http://www.smh.com.au/articles/2007/10/13/1191696238792.html">http://www.smh.com.au/articles/2007/10/13/1191696238792.html</a><br />
		<a href="http://www.rense.com/general79/d3m.htm">http://www.rense.com/general79/d3m.htm</a>
	</li>
	<li>
		<a href="http://www.prisonplanet.com/articles/april2008/041408_alarmism_discredited.htm">http://www.prisonplanet.com/articles/april2008/041408_alarmism_discredited.htm</a>
	</li>
	<li>
		<a href="http://www.dailygalaxy.com/my_weblog/2008/06/the-sunspot-mys.html">http://www.dailygalaxy.com/my_weblog/2008/06/the-sunspot-mys.html</a><br />
		<a href="http://en.rian.ru/science/20080122/97519953.html">http://en.rian.ru/science/20080122/97519953.html</a><br />
		<a href="http://www.dailytech.com/Australian+Astronomical+Society+Warns+of+Global+Cooling/article12250.htm">http://www.dailytech.com/Australian+Astronomical+Society+Warns+of+Global+Cooling/article12250.htm</a>	
	</li>
	<li>
		<a href="http://tennesseepolicy.org/main/article.php?article_id=764">http://tennesseepolicy.org/main/article.php?article_id=764</a>
	</li>
	<li>
		<a href="http://www.globalresearch.ca/index.php?context=viewArticle&code=20080325&articleId=8436">http://www.globalresearch.ca/index.php?context=viewArticle&code=20080325&articleId=8436</a>
	</li>
	<li>
		<a href="http://www.prisonplanet.com/articles/february2007/130207Warming.htm">http://www.prisonplanet.com/articles/february2007/130207Warming.htm</a>
	</li>
	<li>
		<a href="http://www.prisonplanet.com/articles/march2008/031108_big_money.htm">http://www.prisonplanet.com/articles/march2008/031108_big_money.htm</a>
	</li>
	<li>
		<a href="http://www.telegraph.co.uk/news/worldnews/asia/japan/2262534/G8-summit-Gordon-Brown-has-eight-course-dinner-before-food-crisis-talks.html">http://www.telegraph.co.uk/news/worldnews/asia/japan/2262534/G8-summit-Gordon-Brown-has-eight-course-dinner-before-food-crisis-talks.html</a>
	</li>
</ol>
<div style="clear: both; height:10px;"></div>