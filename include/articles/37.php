<div class="article_disclaimer" style="padding: 3px; border: 1px solid #826220; background: #e6d16c;">
	Den här artikeln speglar inte Hamsterpajs åsikter eller tankar. Vi publicerar ibland material av andra skribenter för att väcka tankar och debatt. Givetvis bör du tänka kritiskt och bilda dig en egen 	uppfattning.
</div>

<p>
	Efter attentaten i New York och Pentagon hade den amerikanska regeringen snart hela bilden
	klar och massmedia förmedlade den villigt till människor över hela världen: Det var
	terrornätverket al-Qaida under ledning av Osama bin Laden som anfallit det amerikanska folket.
	Orsaken: De hatar oss för vår frihet.
</p>

<p>
	Men alla lät sig inte nöjas med officiella förklaringar. Man reagerade på att inga bevis lades
	fram eller ens ansågs behövas, man ifrågasatte om ett flygplan verkligen kunde få ett hus att
	störta samman, man upptäckte konstigheter i de officiella förklaringarna.
</p>


<h2>Detta är vad vi vet</h2>

<ol>
	<li><strong>08.46  den 11 september 2001</strong> kraschade flyg 11 in i det norra tornet i WTC mellan 94:e och 98:e våningarna.</li>
	<li><strong>08.55</strong>  anländer president Bush till en lågstadieskola i Sarasota, Florida.</li>
	<li><strong>09.03</strong>  kraschar flyg 175 in i det södra tornet mellan 78:e och 84:e våningarna.<br />
		Samtidigt går Bush in i ett klassrum för att lyssna på skolbarn som läser om en get. Två minuter senare får han information viskad i sitt öra, men fortsätter att lyssna &#8221;av hänsyn till barnen&#8221;.
	</li>
	<li><strong>09.08</strong> förbjuds all flygtrafik över New York city.</li>
	<li><strong>09.37</strong> kraschar ett plan in i Pentagon.</li>
	<li><strong>09.45</strong> införs flygförbud för allt civilflyg över hela USA.</li>
	<li><strong>09.59</strong> kollapsar det södra tornet i WTC.
	<li><strong>10.03-10.06</strong> kraschar flyg 93 i Pennsylvania.
	<li><strong>10.28</strong> kollapsar det norra tornet.
	<li><strong>17.20</strong> kollapsar byggnad nr 7.
</ol>

EAS (Emergency Alert System) används aldrig. Detta system möjliggör för presidenten att nå ut till alla radiostationer inom 10 minuter.


<h2>Detta vill man att vi skall tro</h2>
<p>
	Redan kl. 10.05 rapporterar CNN och NBC att Osama bin Laden kan ha varit inblandad i attackerna.
	Foto på bin Laden visas gång på gång i TV tillsammans med förstörelsen på nedre Manhattan. Man kan
	likna det vid betingning: tittaren lär sig att koppla terrordåd till Osama bin Laden och när man
	bara ser en bild av honom, eller varför inte en muslim vilken som, så tänker man genast på terror.
	Det ansågs så uppenbart att bin Laden lett attentatet från grottorna i Afghanistan, att en seriös
	undersökning eller bevisföring var överflödig. Osama själv förnekade i en intervju den 28 september
	att al-Qaida skulle ha något med attentatet att göra.
</p>

<img src="http://images.hamsterpaj.net/article_illustrations/911/osama.jpg" style="display: block;" />

<p>
	Inom tre dagar har FBI fått ihop en lista på flygkaparna. Åtminstone sex av de påstådda kaparna
	visade sig senare vara i livet. Bara några timmar efter attentaten kunde man spåra kaparnas väg
	till planen, detta efter att de lyckats hålla sig undan myndigheterna i åratal. Kaparna skall ha
	varit muslimska fundamentalister, vars starka religiösa motiv fick dem att övervinna alla svårigheter,
	med flygningen t.ex. Ändå skall de ha gått på porrklubb kvällen innan och betalat med kreditkort, samt
	drällt exemplar av Koranen kring sig, ett i en bar och ett i en hyrbil. Ett mycket omuslimskt beteende.
</p>

<p>
	Så snart som två dagar efter attentaten publiceras en förment vetenskaplig redogörelse för varför
	byggnaderna kollapsade.
</p>

<p>
	Flyg 93 begravde sig självt i en tre meter djup krater och lämnade bara fragment av förkolnad aluminium,
	ändå fann man en helt oskadd halsduk på platsen. På samma sätt fann man ett oskadat pass tillhörande en
	av kaparna på flyg 11. Planet förintades nästan helt vid kollisionen, medan passet hittades några kvarter bort.
</p>

<p>
	FEMA (Federal Emergency Management Agency) rapporterar att stålbalkarna i tornen var fristående. Ritningar,
	som läckts till fysikprofessor Steve Jones, visar att de förbands med tvärgående balkar till ett mycket
	starkt &#8221;skelett&#8221;. I sin &#8221;pannkaksteori&#8221;, att varje våning ger efter för trycket från våningarna ovanför,
	bortser FEMA helt från både kärnan av stålbalkar och pulvriseringen av allt material. Upp till 200 lämningar
	har med DNA-teknik visat sig tillhöra en och samma person.
	FEMA är inte någon forsknings- eller utredande organisation, men fick ändå det fulla ansvaret att utreda rasen.
	Man började med att förstöra bevisen: stålet forslades snabbt till Indien och Kina för återvinning.
</p>

<p>
	NIST (National Institute of Standards and Technology) skriver att stålbalkarna var smalare högre upp i
	byggnaderna. Ritningarna visar att kärnan av balkar håller samma dimension genom så gott som hela tornen.
</p>

<p>
	Bara 293 hela kroppar återfanns efter rasen, resten hade &#8221;förångats&#8221;.
</p>

<p>
	Pentagon släpper en video där den avmagrade, njursjuke bin Laden förvandlats till en välnärd man,
	men där bara turbanen och skägget liknar originalet.
</p>

<img src="http://images.hamsterpaj.net/article_illustrations/911/bush_book.jpg" style="float: right;" />

<p>
	I december 2001 säger Bush på ett offentligt möte i Orlando, Florida, som svar på en pojkes fråga vad han kände
	när han fick höra om terroristattacken:<br />
	<em>
		And I was sitting outside the classroom waiting to go in, and I saw an airplane hit the tower -- the TV
		was obviously on, and I use to fly myself, and I said, 'There's one terrible pilot.' And I said, 'It must
		have been a horrible accident.' But I was whisked off there -- I didn't have much time to think about it.
	</em>
</p>

<p>
	Eftersom den enda kända filmen som visar den första attacken inte visades förrän  långt senare, skulle detta
	innebära att hans Secret Service hade en kamera riktad mot norra tornet och att Bush kunnat följa attacken i
	bilen på väg till skolan. 
</p>


<h2>Detta skall vi helst inte veta</h2>

<p>
	Flygövervakningen fungerade inte normalt 11 september. De kapade planen lyfte från flygplatser långt från målet
	eller flög en lång sträcka bort från målet innan kaparna tog över. De skulle normalt ha hejdats av flygvapnet,
	vilket kaparna borde ha varit medvetna om. Men&#8230;
</p>

<p>
	FAA (Federal Aviation Administration) tog orimligt lång tid på sig att rapportera till flygvapnet. När man till
	slut reagerade, skickades jaktplan från avlägsna baser, fast det fanns gott om dem på närmre håll. När jaktplanen
	kom iväg, flög de med en bråkdel av sin topphastighet. Det jaktplan som redan var i luften omdirigerades inte.
</p>

<p>
	Officiellt säger NTSB (National Transportation Safety Board) att de &#8221;svarta boxarna&#8221; från planen aldrig återfanns.
	Men en källa från NTSB säger: &#8221;Off the record, we had the boxes. You&#8217;d have to get the official word from the FBI
	as to where they are, but we worked on them here.&#8221;  Två brandmän, Mike Bellone och Nicholas De Masi, hävdade 2004
	att de funnit tre av boxarna på Manhattan och att FBI-agenter tagit dem. FBI förnekar detta. 9/11 Commission Report
	säger i en fotnot att boxarna inte återfunnits och att boxen från flyg 77 var så skadad att man inte fått fram
	någon information. Det är mycket ovanligt att boxarna inte hittas.
</p>

<p>
	Planet som attackerade Pentagon gjorde en avancerad spiraldykning och träffade den del som höll på att renoveras,
	istället för de delar där Rumsfeld och andra högdjur höll till. Piloter har ifrågasatt om ens en skicklig
	stridspilot skulle klara den manövern, den man som påstods flyga det kapade flyg 77, Hani Hanjour,  saknade
	definitivt den kompetensen.
</p>

<p>
	Det finns många vittnesmål om explosioner även vid Pentagon. Vittnen uppger sig också ha känt lukten av kordit (ett sprängämne).
</p>

<p>
	Kommunikationsminister Norman Minetas vittnesmål inför 9/11 Commission om pentagonplanet kom inte med i rapporten:
</p>

<p>
	&#8221;There was a young man who had come in and said to the vice president, 'The plane is 50 miles out. The plane is
	30 miles out.' And when it got down to, 'The plane is 10 miles out,' the young man also said to the vice president,
	'Do the orders still stand?' And the vice president turned and whipped his neck around and said, 'Of course the orders
	still stand. Have you heard anything to the contrary?&#8221;
</p>

<p>
	Eftersom planet inte sköts ned och inget sådant försök heller gjordes, måste ordern ha varit att inte skjuta.
</p>

<p>
	När tvillingtornen föll hade elden avtagit, inga flammor syntes, bara svart rök. Man talade om 24 000 gallons bensin,
	som skulle ha orsakat en hetta, som fick stålkonstruktionen att smälta, men det var vad tanken rymde, vid kraschen
	bör bara ca 10 000 gallons ha funnits kvar, varav det mesta troligen förbrändes vid själva kollisionen.
</p>

<p>
	På ett band från New York Fire Departement hörs brandmän tala från 78:e våningen i södra tornet. Lugnt och sansat
	talar de om två isolerade bränder, som borde kunna släckas med två slangar (lines). Änkan till en av brandmännen
	kunde inte höra någon rädsla eller upprördhet i makens röst.
</p>

<p>
	Ingenjörer som medverkade vid konstruktionen av tvillingtornet har deklarerat att de var avsedda att klara en
	kollision med Boeing 707 och efterföljande eld. Elden skulle vara den största faran &#8211; många skulle dö, men byggnaden
	skulle stå kvar. Boeing 707 skiljer sig inte så mycket från 767.
</p>

<img src="http://images.hamsterpaj.net/article_illustrations/911/building_7.jpg" style="float: right;" />

<p>
	Brandmännen från tvillingtornen vittnar om explosioner och om att byggnaderna skakade. Dessa vittnesmål offentliggjordes
	först i augusti 2005. Under hela eftermiddagen varnades brandmännen för att nr 7 också skulle rasa. Polis motade
	bort folk i närheten av byggnaden från kl. 13. 
</p>

<p>
	BBC rapporterade att 7:an fallit tjugo minuter innan den rasade, byggnaden står kvar bakom ryggen på reportern.
	Fem minuter innan raset bryts kontakten mellan New York och London. När 7:an slutligen faller är det med tydliga
	explosioner och den faller som vid en &#8221;controlled demolision&#8221;, precis som tornen.
</p>

<p>
	World Trade Center arrenderades våren 2001 av affärsmannen Larry Silverstein med ett 99-årskontrakt. Under sommaren
	omarbetades försäkringsvillkoren till att också omfatta terroristaktioner. I arrendeavtalet ingick rätten för Silverstein
	att bygga nytt på platsen om WTC revs. Efter attacken hävdade Silverstein att WTC utsatts för två attacker, eftersom
	det var två plan. Han skulle därför ha dubbel ersättning, vilket han också fick: sju miljarder dollar, en bra
	förräntning av de 15 miljoner han betalat för sitt arrendekontrakt.
</p>

<p>
	Byggnaderna 3, 4, 5 och 6 hade svåra skador efter tornen, men kollapsade ändå inte. Det gjorde däremot 7:an,
	som stod längre bort. Silverstein säger i en intervju att han i ett telefonsamtal med brandkårsledningen sa: 
	&#8221;Let&#8217;s pull it.&#8221; och detta beslutades. Senare påstod anställda hos Silverstein att han avsett brandmännen,
	det var dem man skulle &#8221;pull out of harm&#8217;s way&#8221;. Det var bara det att det fanns inga brandmän i 7:an, de hade
	uppmanats att lämna långt innan.
</p>

<p>
	Rudolph Guiliano, New Yorks borgmästare och nu presidentkandidat för republikanerna, blev varnad för att tornen
	skulle falla. Han  hade en välutrustad &#8221;bunker&#8221; avsedd för nödlägen i 7:an med skottsäkra fönster, eget vatten, syre
	och elgenerator. Men borgmästare Guiliano föredrog att söka skydd i en annan byggnad den 11 september 2001.
</p>

<p>
	Dåvarande försvarsministern Donald Rumsfeld sa under en julutflykt till Irak 2004 att flyg 93 hade skjutits ned
	över Pennsylvania. Den officiella historien är annars att kaparna övermannades av passagerarna och att detta
	resulterade i en krasch. Flera vittnen har dock sett ett militärliknande plan i närheten av flyg 93 och rester
	av plan och passagerare spreds mer än en mil bort.
</p>

<p>
	1993 till juni 2000 var George Bushs lillebror Marvin chef för Securacom, som svarade för säkerheten i WTC,
	United Airlines och Dulles International, varifrån flyg 77 lyfte. Enligt kontraktet skull företaget ansvara för
	säkerheten i WTC &#8221;up to the day the buildings fell down&#8221;. Företaget har också flera regeringsuppdrag.
</p>

<p>
	Vi vet alla vad som hände efter 11 september: kriget mot Afghanistan och senare Irak, Patriotic Act och strängare
	säkerhetsregler för flyget. Mycket tal om terrorister och de dumma muslimerna. De som ifrågasatt den officiella
	redogörelsen för händelserna den 11 september 2001 avfärdas som &#8221;konspirationsteoretiker&#8221;. Men kanske är det som
	någon skrev: Det finns bara en konspirationsteori, den att alltihop planlades och leddes av en skäggig man i en
	grotta i Afghanistan. Han dog förresten troligtvis redan i december 2001.
</p>


<h2>Källor</h2>
<ul>
	<li><a href="http://911research.wtc7.net/index.html">911research.wtc7.net</a></li>
	<li><a href="http://www.911review.com/">www.911review.com</a></li>
	<li><a href="http://www.youtube.com/watch?v=3U_GISl3aAA">911 Solution</a></li>
	<li><a href="http://infowars.net/articles/march2007/280307blueprints.htm"></a>infowars.net</li>
	<li><a href="http://www.911weknow.com/index.php?option=com_content&task=view&id=51&Itemid=46">www.911weknow.com</a></li>
	<li><a href="http://www.youtube.com/watch?v=JZekosYOmXc">FOX/NBC Live</a></li>
	<li><a href="http://www.youtube.com/watch?v=58h0LjdMry0&eurl=http%3A%2F%2Fwww%2Eglobalresearch%2Eca%2Findex%2Ephp%3Fcontext%3DviewArticle%26code%3DMAZ20070503%26articleId%3D5550">Sevens is exploding</a></li>
	<li><a href="http://911scholars.org/">911scholars.org</a></li>
	<li><a href="http://youtube.com/watch?v=qu5NbBzNa4Y">Rudy Giuliani</a></li>
	<li><a href="http://video.google.com/videoplay?docid=5481842742632193840&hl=en">Google Video</a></li>
	<li><a href="http://www.robert-fisk.com/usama_interview_ummat.htm">www.robert-fisk.com</a></li>
	<li><a href="http://www.whatreallyhappened.com/osama_dead.html">www.whatreallyhappened.com</a></li>
</ul>