<h2>Har du en gitarr liggandes på vinden? Såhär kommer du igång med att spela</h2>

<p>
	Gitarr är kul och inte alltför svårt att spela, det gäller bara att lära sig grunderna.
	Först ska man se till att man har en gitarr. Det finns olika 	typer av gitarrer och strängar
	men det behöver vi inte gå in på än. Se bara till att du har en gitarr och fixa nån/nåt som
	kan stämma den åt dig.
</p>
<div class="left_illustration">
<img src="http://images.hamsterpaj.net/article_illustrations/gitarrlektioner/tune.png" />
</div>
<h3>Stämma gitarren?</h3>
<p>
	För att stämma din gitarr behöver du någon slags stämmare. Man kan använda stämningsapparater,
	stämpipor, och stämgafflar. Den som är lättast att använda är stämningsapparaten, det gäller
	bara att förstå hur den funkar. Det enklaste är självklart om du känner nån som kan stämma gitarren
	åt dig, men gör du inte det får du lite hjälp här. Vill du inte slösa dina pengar på en
	stämningsapparat kan du ladda ner en från internet. Den här är bra och gratis att ladda ner:
<br />http://home.att.net/~jorgeguillen/minituner.html
</p>
<p>
	Att stämma gitarren är sen ganska lätt. Slå på tjockaste strängen för att höra hur den låter.
	Stämningsapparaten visar om du får rätt ton, som i detta fallet ska vara ett E. Har strängen inte rätt
	ton får du vrida på den "skruv" som strängen sitter i. Den reglerar hur hårt strängen är spänd och
	ändrar tonen.
	Det borde som sagt synas ett E och lite streck i olika färger på skärmen när du använder stämmaren.
	Ser du en annan bokstav får du skruva och spela på strängen tills du får ett E. Strecken med de olika
	färgerna visar hur pass nära tonen du är. För att få en perfekt ton ska det bara synas grönt och strecken
	ska vara så nära mitten som möjligt.
</p>
<p>	
	Stämmaren hjälper dig också att veta om tonen är för hög eller för låg genom att peka åt vilket håll du
	borde gå, upp eller ner. Skruvar du strängen åt ena hållet spänns den mer och blir högre, skruvar du åt
	andra hållet blir den lösare och du får en lägre ton. Man märker rätt snabbt vilket håll man ska skruva åt
	för att få rätt ton.	
	Har du väl stämt översta strängen är det bara att fortsätta. Gör samma sak med resten av strängarna. Enda
	skillnaden är att du ska få andra toner på strängarna. Börjar du på den tjockaste och går mot den smalaste så borde strängarna ha
	följande toner: E, A, D, G, B, E.
</p>
<br />
<br />
<h3>Dags att spela</h3>
<p>
	Ackord brukar man få lära sig i skolan vad det är. Kan man några ackord så räcker det för att spela en låt.
	(Ifall du tycker bilderna är otydliga så finns alla ackord från den här artikeln samlade i slutet med tydliga beskrivningar.)
	Här visar vi hur du enkelt kan spela Knock Knock Knockin' on Heaven's Door. Börja med att lära dig ett G- och ett D-ackord:

<div class="guitarleft_illustration">
	<img src="http://images.hamsterpaj.net/article_illustrations/gitarrlektioner/G-ackord.png" />
	G-ackord (spela på alla strängarna)
</div>
<div class="guitarright_illustration">
	<img src="http://images.hamsterpaj.net/article_illustrations/gitarrlektioner/D-ackord.png" />
	D-ackord (spela på de fyra nedersta strängarna)
</div>

<p>
<strong>Tips!</strong> - G kan vara ett svårt ackord om man är nybörjare. Om du istället bara spelar på de fyra tunnaste strängarna räcker det med att
hålla ringfingret på nedersta strängen.
</p>

<p>
	Har du väl fått koll på hur du ska hålla fingrarna är det bara att använda andra handen till
	att slå på strängarna. Man kan dra med tummen eller pekfingret eller både och över strängarna.
	Det finns de som tycker att man ska hålla ihop tummen och pekfingret och använda tippen av båda
	för att spela. Man väljer själv hur man vill göra.	
	Börja med att hålla G-ackordet och spela. Håll sedan D-ackordet
	och spela bara på de fyra tunnaste strängarna. Växla fram och tillbaka mellan G- och D-ackordet några gånger.
</p>
<p>
	Nästa ackord är C och Am7:
</p>
<div class="guitarleft_illustration">
	<img src="http://images.hamsterpaj.net/article_illustrations/gitarrlektioner/C-ackord.png" />
	C-ackord (slå på alla utom tjockaste strängen)
</div>
<div class="guitarright_illustration">
	<img src="http://images.hamsterpaj.net/article_illustrations/gitarrlektioner/Am7-ackord.png" />
	Am7-ackord (slå på alla utom tjockaste strängen)
</div>
<p>
	Nu kan du prova att växla mellan alla ackorden du lärt dig. Spela först G, sen D, sen Am7, G, D, C, G, D, Am7, osv.
	Sen är det bara att spela låten. Spela två takter på varje ackord. Precis som man kan klappa i takt kan du tänka dig att
	du slår på strängarna varje gång du annars skulle klappat. Kollar du på texten och ackordföljden här nedan så ser du att
	du får spela sista ackordet på varje rad två gånger, det vill säga fyra takter.
	
	tips - Är det svårt att hinna med och byta ackord? Prova att bara spela vartannat ackord och vara tyst två takter imellan.
	Du kan också prova att sjunga med, det gör det hela roligare. Du kan öva själv innan du försöker spela med till låten.
	<br />(På refrängen
	börjar du sjunga andra gången du slår G-ackordet, på andra takten vill säga.)
</p>
	
<pre>

Knock, Knock, Knockin' on Heaven's Door

Intro - G D C C

G                D          Am7 Am7
Mama take this badge off of me,
G         D          C C
I can't use it anymore
G               D               Am7 Am7
It's getting dark, too dark to see
G              D                   C C
I feel I'm knocking on heaven's door

Refräng
G                D                  Am7 Am7
Knock, knock, knocking on heavens door
G                D                  C C
Knock, knock, knocking on heavens door
G                D                 Am7 Am7
Knock, knock, knocking on heavens door
G                D                  C C
Knock, knock, knocking on heavens door

Mama put my guns in the ground
I can't shoot them anymore
That long black cloud is coming down
I feel I'm knocking on heaven's door

Refräng

Mama wipe the blood from my face
I'm sick and tired of the war
Got a feeling that's hard to trace
I feel I'm knocking on heaven's door

Refräng

</pre>

<h3>Kärleken Väntar</h3>
<p>
	Nästa låt är ännu lättare. För att spela Kärleken Väntar av Kent så räcker det nästan med att kunna spela Am och F.
	Till refrängen behöver du också kunna C och Em. (Ringfingret trycker inte ner någon sträng när du spelar Em, tyvärr blev bilden inte helt bra.)
</p>

<div class="guitarleft_illustration">
	<img src="http://images.hamsterpaj.net/article_illustrations/gitarrlektioner/Am-ackord.png" />
	Am-ackord (spela på alla utom tjockaste strängen)
</div>
<div class="guitarright_illustration">
	<img src="http://images.hamsterpaj.net/article_illustrations/gitarrlektioner/Em-ackord.png" />
	Em-ackord (spela på alla strängar)
</div>

<p>
	Ett F-ackord tar man oftast som på bilden till vänster nedan men det är svårt när man är nybörjare. Som tur var kan man spela ett
	förenklat F-ackord. Då håller man fingrarna som på bilden till höger, och spelar bara på de fyra nedersta strängarna. Lägg märke
	till att pekfingret ska trycka ner båda de tunnaste strängarna.
</p>

<div class="guitarleft_illustration">
	<img src="http://images.hamsterpaj.net/article_illustrations/gitarrlektioner/F-ackord.png" />
	F barréackord (spela på alla strängar)
</div>
<div class="guitarright_illustration">
	<img src="http://images.hamsterpaj.net/article_illustrations/gitarrlektioner/F2-ackord.png" />
	Förenklat F-ackord
</div>

<p>
	För att kunna hålla ett så kallat barréackord måste man kunna trycka ner fler strängar samtidigt genom att lägga pekfingret över alla strängar som ska tryckas ner. Om du ska ta F-ackordet till vänster måste pekfingret allå ligga över alla strängarna och trycka ner dem så pass mycket att det inte låter konstigt.
</p>
<p>
När du kan ackorden är det bara att spela. Byt ackord när du kommer till den del av texten som står precis under ackordet.
</p>
<pre>

Kärleken Väntar	

Am
 Brinn pengar brinn

 Jag lovar att du betyder någonting
                 F
 Du orkar ta dig igenom det här
                   Am          
 Du räcker till så var den du är
 Am
 Brinn pengar brinn

 Jag vet att du är värd någonting 
                    F
 Du är hoppet i ett IQ-fritt land
                     Am     
 Du är drömmarna jag drömmer ibland

                         C  Em   Am
 Visst känns det som om kärleken väntar
                         C  Em   Am
 Visst känns det som om kärleken väntar

 Am
 Brinn hjärtat brinn
 
 Du vet du kan förändra allting
                    F
 Det blåser genom staden inatt
                      Am
 Hör du sanningen den lät som ett skratt
  Am
 Brinn hjärtat brinn

 Vår fiende är rädd om sitt skinn
                     F
 Det räcker med en gnista ett bloss
                  Am
 Dom skulle vilja vara som oss

                         C  Em   Am
 Visst känns det som om kärleken väntar
                         C  Em   Am
 Visst känns det som om kärleken väntar
 
(sen kommer det ett solo och refrängen igen, ingenting man behöver lära sig för att spela
låten vid en lägereld.)

</pre>
<p>
På sin hemsida, www.kent.nu, visar Kent hur man kan spela deras låtar. Riktigt schysst, varför gör inte fler band så? Där kan du hitta
fler låtar om du gillar Kent.
</p>
<h3>Fler ackord</h3>
<p>
	Det här är ett lätt sätt att börja spela gitarr. Man kan alltid göra låtarna mer avancerade, men man kan också
	alltid förenkla dem. När man väl har lärt sig lite ackord eller lärt sig hur man själv kan ta reda på nya ackord så är det
	lätt att leta upp nya låtar att spela. Det brukar finnas hemsidor för sånt. En hemsida där du kan lära dig många nya ackord
	är www.musikakuten.se.
</p>


<div>
	<img src="http://images.hamsterpaj.net/article_illustrations/gitarrlektioner/G.png" />
	<img src="http://images.hamsterpaj.net/article_illustrations/gitarrlektioner/D.png" />
	<img src="http://images.hamsterpaj.net/article_illustrations/gitarrlektioner/C.png" />
	<img src="http://images.hamsterpaj.net/article_illustrations/gitarrlektioner/Am7.png" />
	<img src="http://images.hamsterpaj.net/article_illustrations/gitarrlektioner/Am.png" />
	<img src="http://images.hamsterpaj.net/article_illustrations/gitarrlektioner/Em.png" />
	<img src="http://images.hamsterpaj.net/article_illustrations/gitarrlektioner/F.png" />
	<img src="http://images.hamsterpaj.net/article_illustrations/gitarrlektioner/guitar.png" />
</div>


<p>
	Såhär brukar ackord se ut när de förklaras i musikböcker. Om du förstår hur man ska läsa dem kan du lära dig massa nya ackord.
	De lodräta linjerna representerar strängarna. Tänk dig att man ställt gitarren på golvet med halsen pekandes rakt upp.
	De vågräta linjerna representerar bandstavarna på gitarrens hals. Varje liten "ruta" som formas av
	två bandstavar och halsens kant brukar man kalla för ett band. Beroende på vilket band man håller fingret får strängen en annan ton.
	Där det är markerat med en svart prick
	är där du ska hålla fingret. Prickarna är alltså ritade på strängarna och på ett särskilt band, vilket avgör tonen.
</p>
<p>
	Längst upp ser du vita prickar (eller ringar) och kryss. Ett kryss betyder att du inte ska spela på den strängen under krysset. En ring betyder
	att du spelar på strängen men inte håller något finger på den. Siffrorna nederst talar om vilket band du ska trycka ner strängen på.
</p>

<p>
	Så småningom kommer att komma det fler tips på enkla låtar, förklaringar till hur man läser tabbar och lär
	sig nya ackord, hur man stämmer sin gitarr utan stämmare, hur man byter strängar, osv.
</p>