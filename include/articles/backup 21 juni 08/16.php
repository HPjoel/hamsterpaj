<img src="http://images.hamsterpaj.net/article_illustrations/hamsterpaj_airways.jpg" class="illustration" />

<p>
Hamsterpaj Airways är framtidens flygbolag. Nu har jag och Heggan gjort det här med hemsidor i ett par år och det är dags att rikta blickarna mot framtiden! SAS, Ryanair och Malmö Aviation får göra sig beredda på en ny konkurrent!<br />
Vi ska konkurrera både på flygmarknaden och inom upplevelseindustrin. Hamsterpaj Airways är än så länge bara en dröm, men en dag blir det kanske verklighet!
</p>

<h2>Bakgrund</h2>
<p>
Jag läste för ett tag sedan om en kille i USA som hade fäst fyrtiofem väderballonger på en trädgårdsstol, fyllt dom med helium och seglat iväg upp i skyn. Med sig upp hade han en kamera, lite ballast, en kom-radio, en höjdmätare och en luftpistol, för att kunna skjuta hål på ett par ballonger när han ville ner.<br />
Larry, som killen hette susade iväg nästan fem kilometer upp i luften och två förbipasserande flygplan hos TWA Airlines rapporterade vad de såg till kontrolltornet. Han blev yr av syrebristen och sköt ett par ballonger för att falla neråt. Från början tänkte han landa på en gräsplätt, men missade och fastnade med ballongerna i ett par högspäningsledningar. Brandkåren kom och räddade Larry och där slutade hans äventyr.<br />
Källa: <a href="http://www.snopes.com/travel/airline/walters.asp" target="_blank">www.snopes.com</a>.
</p>

<h2>Min idé</h2>
<p>
Jag bor i Göteborg, en fin stad som jag tyvärr aldrig sett från ovan, annat än från flygfoton och lisebergstornet. Tänk om man skulle kunna göra om Larrys bedrift, fast utan att riskera livet?<br />
Heliumballonger på ryggen, bara så många att man precis svävar uppåt. Och sedan en sån där sele som man har när man klättrar, med linan fast i marken.  Då skulle man kunna fira upp sig själv, långsamt, långsamt upp i luften. Kanske 50 meter eller så, älvsborgsbron är ju bara 43 meter. Visst skulle det vara häftigt?
</p>
<img src="http://images.hamsterpaj.net/article_illustrations/poseidon.jpg" class="illustration" />
<p>
Jag har ju fördelen att vara VD för ett av Sveriges konstigaste och galnaste företag. Hamsterpaj skulle kunna köpa in både helium och ballonger. Tillsammans med några kompisar skulle jag kunna fylla ballongerna, fästa dom i selen och ge mig av. Kanske nu i sommar, en tidig sommarmorgon på Götaplatsen. Man skulle kunna åka dit klockan halv fem på morgonen, innan folk har vaknat. Knyta fast säkerhetslinan i Poseidons ena ben och börja fylla ballongerna.
Ni kan ju tänka er reaktionerna själva. En kille hänger femtio meter upp i luften och syns från halva stan, fastknuten i Poseidon. Givetvis skulle jag kunna videofilma allting och skicka ut på Internet via 3G.
</p>
<p>
Det borde vara avdragsgillt som "marknadsföring" tycker jag. Får ta och fråga vår ekonomikille och se vad han säger om saken.
</p>

<h2>Vad behöver man rent praktiskt då?</h2>
<p>
Jag funderade lite på det. Förutom webbkameror, 3G-telefoner, säkerhetssele, linor, komradio, stillbildskamera och lunchkorg behövs det.
<ul>
<li><h3>Helium</h3>
Helium har vid normalt lufttryck en densitet på 0,1785kg/m<sup>3</sup>.<br />
Luft har densiteten 1,2kg/m<sup>3</sup>.<br />
Helium väger alltså ungefär 0,2 kilo per kubikmeter och luft väger 1,2 kilo per kubikmeter. Det betyder att en kubikmeter helium kan lyfta ungefär ett kilo.<br />
Eftersom jag väger runt 75 kilo kommer det behövas minst 80 kubikmeter helium för att lyfta mig och all utrustning. Om man tänker sig att ditt rum är 2,5m högt, fyra meter långt och fyra meter brett så skulle man behöva fylla ditt rum två gånger om med helium.<br />
Så mycket helium skulle kosta ungefär 20 000kr om man köper från <a href="http://www.ballonger.nu/index.php?page=helium_start" target="_blank">www.ballonger.nu</a>. Fast det blir säkert billigare om man köper direkt från AGA. 
</li>

<li><h3>Ballonger</h3>
Jag bad <a href="/traffa/profile.php?id=57100">Ace</a> på Hamsterpaj att se hur mycket vatten det rymms i en vanlig ballong, cirka fem liter. Eftersom en kubikmeter är tusen liter så skulle det behövas ungefär 80 000 liter helium, vilket blir 16 000 vanliga ballonger.<br />
Jag gissar på att man kan blåsa upp och knyta en ballong på ungefär fem sekunder om man använder en tryckbehållare. Det innebär tolv ballonger i minuten, 720st i timmen för en person. Är man tio personer så borde man kunna blåsa upp alla 16 000 ballonger på strax över två timmar.<br />
Jag tror jag får komma på en annan lösning, typ köpa större ballonger...
</li>
</ul>

<h2>Om jag är allvarlig? Så klart!</h2>
<p>
Bortsett från att jag är flygrädd och tycker det är lite läskigt med höga höjder så ska väl inte det här vara något problem?<br />
Roligare PR-trick kan man leta efter!
</p>