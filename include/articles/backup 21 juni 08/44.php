<p>
<strong>Ni har säkert lagt märke till dem, de där bjässarna som rullar, mäktigt stora, bland andra fordon i asfaltsdjungeln. Det är i alla fall ett gäng som upptäckt dem, och de tycker inte om dem. Asfaltsdjungelns indianer är gänget som fått nog av stadsjeepar och nu vill få bort dem från städernas gator.</strong>
</p>
<p>
	De stora SUV:arna, eller stadsjeeparna som de också kallas, är större än vanliga bilar, har kraftigare motorer och är ofta fyrhjulsdrivna. Egentligen är ju jeepar till för att köras i terräng, då en stark motor och större storlek gör det lättare att ta sig fram, men nu finns jeeparna alltså även i stadsversion. Deras storlek gör att de känns säkrare att köra i och ger ägaren mer utrymme i bilen. Tyvärr har detta dock ett pris, eftersom SUV:arna är större drar de mycket mer bensin än vanliga bilar, och det ökar koldioxidutsläppen. Med andra ord är det som med alla andra moderna leksaker; vi vill ha lite mer lyx, lite större storlek, och får det på bekostnad av miljön.
</p>
<img src="http://images.hamsterpaj.net/article_illustrations/asfaltsindianer/car2.png" style="float: right; border: 1px solid #565656; margin: 5px;" />
 <p>
 	En grupp som vill sätta stopp för stadsjeeparna är Asfaltsdjungelns indianer. Indianerna ger sig ut i små gäng och tömmer SUV:arnas däck på luft för att oskadliggöra dem. Det är enkelt gjort och går snabbt. I nattens mörker smyger en indian fram till en fordonsjätte och hukar sig vid hjulet. Två andra indianer håller utkick. Indianen vid däcket letar rätt på däckets ventil och skruvar av hatten. När han fått av hatten lägger han ett gruskorn (eller mungböna, vad det nu är) i den. Sen skruvar han på hatten på ventilen igen. Genast börjar det pysa ur däcket då den lilla bönan är tillräckligt stor för att öppna ventilen när den trycks in. Däcket tar ingen skada men luften pyser ut tills bilen står på fälgarna. Indianerna behöver inte ens vänta på att det ska ske, de kan lugnt smyga vidare i natten medan bönan gör jobbet åt dem. Enligt indianerna är detta ett bra sätt att stoppa jeeparna då det inte rör sig om någon skadegörelse men ändå gör bilarna temporärt obrukbara.
</p>
<p>
	Samtidigt som de "luftar" en bil, lämnar indianerna ett brev till ägaren på vindrutan. I brevet förklarar de varför de tömt däcken på luft och att ägaren inte ska ta det personligt.
</p>
<img src="http://images.hamsterpaj.net/article_illustrations/asfaltsindianer/letter.png" />
<h3><strong>Reaktioner</strong></h3>
<p>
Många har ändå tagit det personligt, vilket kanske inte är så konstigt om man har bråttom nånstans en måndagsmorgon och upptäcker att någon pajat ens bil. Tidningarna har skrivit om indianernas krigståg och på bland annat GPs hemsida finns hundratals kommentarer från arga stadsjeepsägare att läsa. Det här är vad de säger:</p>


<img src="http://images.hamsterpaj.net/article_illustrations/asfaltsindianer/car4.png" style="float: left; border: 1px solid #565656; margin: 5px;" />

<h5>Tvångsklippa</h5>
<blockqoute>
	<p>
		"Enligt samma logik som aktivisterna kommer jag att ta hand om några av dessa.
		Tvångsklippa dem och förse dem med några anständiga kläder från Dressman istället
		för långt ovårdat hår och skitiga illaluktande svarta kläder."		
	</p>
</blockqoute>

<h5>Lysande idé</h5>
<blockqoute>
	<p>
		"Jag tycker asfaltsindianernas aktion ligger helt rätt i tiden. Det är helt enkelt en lysande idé."
	</p>
</blockqoute>

<h5>Följ lagen</h5>
<blockqoute>
	<p>
		"Ni beter er som drägg. Lär er att följa lagen och var glada för att ni lever i en
		demokratisk rättsstat där man (faktiskt!) har möjlighet att förändra genom fredlig
		opinionsbildning."
	</p>
</blockqoute>

<h5>Rätt</h5>
<blockqoute>
	<p>
		"Bara för att nåt är olagligt betyder det att det är fel? Historien visar på massa
		händelser att lagar och moral går inte alltid ihop. Se på Rosa Parks när hon bröt mot
		lagen, eller Mandela, eller Guillou. eller varför inte Walesa. Har alla dessa också gjort fel?
		Tänk vilket samhälle vi hade haft om alla haed följt lagarna. Ingen hade ju inte ens
		laddat ner olaglig multimedia."
	</p>
</blockqoute>

<h5>Damp-barn</h5>
<blockqoute>
	<p>
		"Asfaltsindianerna är samma sorts damp-barn som kastade gatusten och slog sönder avenyn
		under kravallerna för några år sedan. Då som nu får dem folket emot sig!"
	</p>
</blockqoute>


<h5>Trött på tomtar</h5>
<blockqoute>
	<p>
		"Ikväll kommer jag köra en lång runda runt i stan med min gamla bil. Helt utan mål
		 Och nästa gång jag handlar ska jag ta bilen de 200 m det är till affären. Bara för att
		 visa för "miljöaktivisterna" hur jäkla korkade de är! så trött på alla dessa tomtar!"
	</p>
</blockqoute>

<img src="http://images.hamsterpaj.net/article_illustrations/asfaltsindianer/car3.png" style="float: right; border: 1px solid #565656; margin: 5px;" />

<h3><strong>Informera eller genomföra aktioner?</strong></h3>
<p>
	Indianernas argument är att stadsjeeparna skadar miljön. De påpekar också att SUV:arna är onödiga lyxprylar som främst ägs av rikare män(niskor), människor som egentligen har råd att köpa miljövänliga bilar. De kallar stadsjeeparna för penisförlängare som ger ägaren en känsla av höjt självförtroende och status. SUV-ägarna tycker att indianerna har gått helt fel till väga, och att det är dumt att ge sig på enskilda personer. De tycker att det finns bättre sätt att starta diskussion. Många tycker att det är bättre att bara informera, utan att tömma några däck, att det räcker att dela ut breven eller flygblad.
</p>
<p>
	Indianerna verkar dock ha en poäng eftersom det är många som köper SUV-ar trots att de vet om att de skadar miljön. Däremot kan man fråga sig om deras hyss inte får motsatt effekt och bara eggar SUV-ägare att köra ännu mer med sina bilar. Dessutom finns det de som faktiskt behöver sina stadsjeepar. Bland ägarna som hört av sig så finns det handikappade som behöver utrymmet i en stor bil och en läkare som inte hunnit i tid till en operation för att hans däck tömdes. Även en ägare av en Volvo XC70 har fått sina däck tömda och det verkar alltså som att asfaltsdjungelns indianer gjort en miss. Deras svar på detta är att de försöker undvika att lufta bilar som uppenbarligen används i terräng, till arbete, eller som har handikappstilstånd. Och att det finns lokaltrafik för den som vill ta sig nånstans.
</p>

<p>
	En sak är säker, indianernas handlande har väckt uppmärksamhet. Det viktiga är nu att skapa debatt ifall det ska leda nånstans. För att göra någon skillnad kan det faktiskt krävas lagstiftning eller att en organiserad, seriösare diskussion (sånt där som vuxna gillar) förs mellan SUV-ägare och Asfaltsdjungelns indianer. Hamsterpaj ger i vilket fall tummen upp till alla initiativ att jobba mot klimatförändringen och tycker om indianernas busstreck som lyckats uppmärksamma och skapa diskussion runt ett viktigt ämne.
</p>
<p>
En indianflagga ligger numera uppe bland presentationsflaggorna för dig som gillar asfaltsindianer.
</p>

<p>
Vill du läsa mer om Asfaltsdjungelns Indianer kan du gå in på deras hemsida:
<a href="http://asfaltsdjungelnsindianer.wordpress.com/" target="_blank">Asfaltsdjungelns indianer</a> <br />
	eller GPs hemsida:
	<a href="http://gptv.gp.se/player/play/9095/" target="_blank">GP-TV</a>
</p>
<h3><strong>Vilka kör egentligen stadsjeepar?</strong></h3>
<div>
<p>
	Hamsterpaj tog med kameran och gav sig ut i Göteborgstrafiken för att ta reda på vilka som egentligen sitter bakom ratten i SUV-arna. Är det hundratals doktorer och rörelseförhindrade personer i behov av stora bilar? Eller är det en ensam person på väg hem från jobbet?
</p>

<style>
.paspartout
{
border: 1px solid #ababab;
margin-right: 3px;
padding: 4px;
float: left;
}
.paspartout img
{
border: 1px solid #565656;
}
</style>

<div class="paspartout"><img src="http://images.hamsterpaj.net/article_illustrations/asfaltsindianer/man3.png" /></div>
<div class="paspartout"><img src="http://images.hamsterpaj.net/article_illustrations/asfaltsindianer/annao.png" /></div>
<div class="paspartout"><img src="http://images.hamsterpaj.net/article_illustrations/asfaltsindianer/man6.png" /></div>
<div class="paspartout"><img src="http://images.hamsterpaj.net/article_illustrations/asfaltsindianer/man1.png" /></div>
<div class="paspartout"><img src="http://images.hamsterpaj.net/article_illustrations/asfaltsindianer/man4.png" /></div>
<div class="paspartout"><img src="http://images.hamsterpaj.net/article_illustrations/asfaltsindianer/man2.png" /></div>
<div class="paspartout"><img src="http://images.hamsterpaj.net/article_illustrations/asfaltsindianer/man5.png" /></div>
<div class="paspartout"><img src="http://images.hamsterpaj.net/article_illustrations/asfaltsindianer/man7.png" /></div>
	
</div>

<p>                                                        
                                                                                                                                                                                              
</p>
<p>
Sist men inte minst har även Asfaltsdjungelns cowboys startat en hemsida som liknar indianernas:
	<a href="http://asfaltsdjungelnscowboys.wordpress.com/" target="_blank">Asfaltsdjungelns cowboys</a>
</p>
<p>
	Här är är deras brev till indianerna:<br />

<br /><strong>"Din miljöaktion kan döda, åtminstone dig själv</strong><br />
Vi har släppt luften ur en, eller båda sidor av dina lungor. Ta det inte personligt, det är dina metoder vi inte gillar.
Du är säkert själv medveten om att du äventyrar demokratin med dina utomparlamentariska metoder. Men det du inte förstått är att om man ingår i ett demokratiskt sammhälle, måste man hålla sig inom lagens råmärken. Ditt beteende kan få förödande konsekvenser för oss andra.<br />

<br />Detta behöver inte hända om du tar ditt förnuft till fånga, och använder de kanaler som finns i ett modernt och fritt samhälle med yttrandefrihet. Nu. Inte i morgon. Därför har vi oskadliggjort dig genom att tömma dina lungor på luft.<br />

<br />Eftersom du bor i ett land som tack vare skatteintäkter har en väl fungerande sjukvård, kommer du förmodligen inte att ha några problem med din rehabilitering.<br />

<br />/ Asfaltsdjungelns Cowboys"

</p>