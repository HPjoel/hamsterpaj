<img style="width: 627px;" src="http://images.hamsterpaj.net/hp_article.png" />
<p style="margin-top: 0;">
För några månader sedan började det hända saker på sidan igen efter att länge har varit ganska stillastående. Nytt folk dök upp i besättningen, andra försvann. Vi som utvecklar sidan nu för tiden tänkte att ni besökare kanske skulle vara intresserade av att veta vad som hänt den senaste tiden.
</p>
<p>
Första tecknet på aktivitet kom redan i början av året. Johan sammankallade till möte med Ace och Alexander, två profiler som arbetat med sidan sedan tidigare inom olika sektioner. De tre pojkarna utgjorde den första ledningsgruppen. Arbetet med bland annat det nya forumet sattes igång.
</p>
<p>
Det flöt på ett tag och det blev vår. Det var då som vår yngste kodare någonsin kom in i bilden. Joel heter han och hade hängt på Hamsterpaj några år  men fram tills dess hållt sig ganska mycket i bakgrunden. Tidigare hade crew tyckt att han mest var jobbig men Johan såg potential i grabben och det dröjde inte länge förrän han var given i ledningsgruppen.
</p>
<p>
Samtidigt som sidan kom igång med utvecklingen igen började det hända grejer i Stockolmstrakten. De två gamla rävarna Rojk och Soode blev allt mer aktiva. Rojk som boss över underhållningssystemet och Soode som IRC-ansvarig (IRC är vårt chattsystem).
</p>
<p>
Från att i stort sett varit stillastående för ett halvår sedan var det plötsligt full rulle igen. Alexander hade mycket att stå i vid sidan av Hamsterpaj vilket medförde att hans aktivitet sjönk men de andra nissarna kämpade tappert på.
</p>
<p>
Olika delar av sidan rustades upp en efter en, nya funktioner tillkom och gamla försvann. Det var i ungefär det här skedet, någon gång i slutet av april eller början av maj, som saker och ting blev röriga. Det blev plötsligt en väldig fart överallt och ingen hade riktigt koll på hur eller varför.
</p>
<p>
Antagligen låg förklaringen i de två nya förmågor som tagits upp på högsta nivå i hamsterpyramiden och dessa två killar, Joar och Lef-91, var det krut i! Problem uppstod dock då knappt någon visste vilka de var. Inte ens Ace, som vid den tiden var ansvarig för medarbetarna, hade hört talas om de två chipparna.
</p>
<p>
Så småningom kom det fram vilka de här personerna var, allt eftersom de arbetade med att förbättra pajen. Ledningen tyckte om att det var ordentlig verksamhet på sidan men så här i efterhand insåg de att kommunikationen med besökarna borde ha skötts bättre. Skaran av förvirrade medlemmar blev allt större och inte blev det bättre med ett ständigt flöde av nya framsteg.
Vad som konfunderat många skulle vara avsaknaden av Johan. Han som i alla år alltid synts överallt och varit sidans ansikte utåt försvann plötsligt i månadsskiftet april/maj. Det berodde helt enkelt på att han började ett nytt jobb som chokladhjulssnurrare på Liseberg. Att ersätta grundare, VD och  killen som kan siten allra bäst är inte ett helt lätt jobb men ledningsgruppen försökte efter bästa förmåga. Johan är fortfarande VD och finns med på siten och hjälper till när det behövs. Han syns dock inte lika ofta längre.
</p>
<p>
När detta skrivs har vi hunnit fram till augusti och de första sju månaderna på år 2008 har avlöpt fint, om än en smula rörigt. Organisationen fungerar ganska bra men det finns alltid rum för förbättringar och förs det samtidigt en dialog med besökarna så skall vi tillsammans kunna göra Sveriges bästa underhållningssite för ungdomar ännu bättre!
</p>